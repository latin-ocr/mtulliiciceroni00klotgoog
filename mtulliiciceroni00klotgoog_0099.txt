, 88 IN C. VERREM ACT. 11. LlB. lv.

’ in templo clarissimo populo Romano monumentum suae so·

cictatis amicitiaeque esse voluisset, id ab se C· Verrem abs-
tulisse: de caeteris operibus ex auro et gemmiS‚ quac sua
penes illum essent, se non laborare= hoc sibi eripi miserum
esse et indignum. Id etsi antea iarn mente et cogitatione
sua fratrisque sui consecratum esset, tamen tum se, in illo
conventu civium Romanorum, dare, donare, dicare, con
secrare Iovi optimo maximo testemque ipsum Iovem suae
voluntatis ac religionis adhibere.

XXX. Quae vox, quac latera, quae vires huius unius
criminis querimoniam possunt sustinere? Rex AntiochuS‚
qui Romae ante oculos omnium nostrum biennium fere co
mitatu regio atque ornatu fuisset, is quum amicus et socius
populi Romani esset, amicissimo patre, avo, maioribus, an-
tiquissimis et clarissimis regibuS, opulentissimo et maximo.
regno, praeceps provincia populi Romani exturbatus est.
68. Quem ad modum hoc accepturas nationes exteras», quem
ad modum huius tui facti famam in regna aliorum atque in
ultimas terras perventuram putasti, quum audirent a prae-
tore populi Romani in provincia violatum regem, spoliatum
hospitem, eiectum socium populi Romani atque amicum?
Nomen vestrum populique Romani odio atque acerbitati sci-
tote nationibus exteriS, iudices, futurum, si istius haec tanta
iniuria impunita discesserit. Sic omnes arbitrabuntur, prae·
sertim quum haec fama de nostrorum hominum avaritia et
cupiditate percrebruerit, non istius solius hoc esse facinuS,
scd eorum etiam, qui approbarint. Multi reges, multae li·
berae civitateS, multi privati opulenti ac potentes habent pro-
fecto in animo Capitolium sic ornare, ut templi dignitas im-
periique nostri nomen desiderat= qui si intellexerint inter-
verso hoc 'regali dono graviter vos tulisse, grata fore vobis
populoque Romano sua studia ac dona arbitrabuntur. Sin
hoc vos in rege tam nobili ‚ re tam eximia, iniuria tam acer-
ba neglexisse audient, non erunt tam amentes, ut oporam,
curam, pecuniam impendant in eas reS‚ quas vobis gratas

fore non arbitrentur.
XXXI. 69. Hoc loco, Q. Catule, te appello. Loquor

, enim de tuo clarissimo pulcherrimoque monumento= non

