124 · rao cn. PLAnclo omme. ·

familiaritatis, vicinitatis, patris amicitiae? quae si non essent
vererer, cred0, ne turpiter iacerem, si hoc splendore et hac
dignitate hominem defenderem. Fingenda mihi ruit videlicet
causa peracuta, ut ei, quem milii debere oporteret, ego me-
omnia debere dicerem. At id etiam gregarii milites faciunt
inviti, ut coronam dent civicam et se ab aliquo servatos esso
fateantur, non quo turpe sit protectum in acie ex hostium
manibus eripi -- nam id accidere nisi forti viro et pugnanti
comminus non potest -, sed onus beneficii reformidant, quod
permagnum est alieno debere idem quod parenti. 73. Ego,
quum ceteri vera beneficia, etiam minora, dissimulent, ne
obligati esse videantur, eo me beneficio obstrictum esse emen·
tior, cui ne referri quidem gratia posse videatur? An hoc tu,
Laterensis, ignoras? qui quum mihi esses amicissimae, quum
vel periculum vitae tuae mecum sociare voluisseS, quum me
in illo tristi et acerbo luctu atque discessu non lacrimis so·
lum tuiS, sed animo, corpore, copiis prosecutus essee, quum
meos liberos et uxorem me absente tuis opibus auxilioque
defendisseS, sic mecum semper egisti, te mihi remittere at-
que concedere, ut omne studium meum in Cn. Plancii honore
consumerem, quod eius in me meritum tibi etiam ipsi gratum
esse dicebas. 74. Nihil autern me novi, nihil temporis causa
dicere, nonne etiam est illa testis oratio, quae est a me prima
'habita in senatu? in qua quum perpaucis nominatim egissem
gratias, quod omnes enumerari nullo modo possent, scelus
autem esset quemquam praeteriri, statuissemque eos solum
nominare, qui causae nostrae duces et quasi signiferi suis-
sent, in his Plancio gratias egi. Recitetur oratio, quae propter
rei magnitudinem dicta de scripto est= in qua ego homo astu-
tus ei me dedebam, cui nihil magno opere deberem, et huius
officii tanti servitutem astringebam testimonio sempiterno.
Nolo cetera, quae a me mandata sunt litteris, recitare: prae-
termitt0, ne aut proferre videar ad tempus aut eo genere uti
litterarum, quod meis studiis aptius quam consuetudini iudi-
ciorum esse videatur.

XXXI. 75. Atque etiam clamitas, Laterensis= Quo usque ista
elicis ? Nih-il in Cispio profecisti .· obsoletae iam sunt preces tuae.
De Cispio mihi igitur obiicies, quem ego de mc benc nie-

