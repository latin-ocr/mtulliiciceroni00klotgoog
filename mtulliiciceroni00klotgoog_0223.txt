212 ΙΝ L. CATILINAM ORATIO 1.

Quae nota domesticae turpitudInis non inusta vitae tuae est?
Quod privatarum rerum dedecus non haeret infamiae? quae
libido ab oculis, quod facinus a manibus umquam tuiS, quod
flagitium a toto corpore afuit? Cui tu adolescentule, quem
corruptelarum illecebris irretisses, non aut ad audaciam fer·
rum aut ad libidinem facem praetulisti? 14. Quid vero? nu—
per quum morte superioris uxorIs novis nuptiis domum va·
cuet‘ecisseS, nonne etiam alio incredibili scelere hoc scelus
cumulasti? quod ego praetermitto et facile patior sileri, ne in
hac civitate tanti facinoris immanitas aut exstitisse aut non
vindicata esse videatur. Praetermitto ruinas fortunarum tua-
rum, quas omnes impendere tibi proximis Idibus senties= ad
illa venio, quae non ad privatam ignominiam vitiorum tuo-
rum, non ad domesticam tuam difficultatem ac turpitudinem,
sed ad summam rem publicam atque ad omnium nostrum
vitam salutemque pertinent. 15. Potestne tibi haec lux, Ca—
tilina, aut huius caeli spiritus esse iucunduS, quum scias
esse horum neminem qui nesciat te pridie Kalendas lanuarias
Lepido et Tullo consulibus stetisse in comitio cum telo‘l ma-
num consulum et principum civitatIS interficiendorum causa
paravisse? sceleri ac furori tuo non mentem aliquam aut ti-
morem tuum, sed fortunam populi Romani obstitisse? Ac
iam illa omitto —- neque enim sunt aut obscura autnon multa
commissa postea - quotiens tu me designatum, quotiens
consulem interficere vetuisti ! quot ego tuas petitiones ita
coniectaS, ut vitari posse non viderentur, parva quadam de-
clinatione et, ut aiunt, corpore effugi! Nihil adsequeris, ne·
que tamen conari ac velle desistis· 16. Quotiens tibi iam ex-
torta est sica ista de manibus! quotiens excidit casu aliquo
et elapsa est! tamen ea diutius carere non potes: quae qui-
dem quibus abs te initiata sacris ac devota sit nescio, quod
eam necesse putas esse in consulis corpore defigere. v11.
Nunc vero quae tua est ista vita? Sic enim iam tecum loquar,
non ut odio permotus esse videar, quo debeo, sed ut mise·
ricerdis, quae tibi nulla debetur. Venisti paullo ante in se·
natum. Quis te ex hac tanta frequentia, tot ex tu1s amicis ac
necessariis salutavit? Si hoc post hominum memoriam con-
tigit nemini, vocis exspectas contumeliam, quum sis gravis·

