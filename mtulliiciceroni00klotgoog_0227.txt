216 IN L. CATILINAM ORATIO 1.

etiam bonis otiosorum. Habes ubi ostentes illam tuam prae-
claram patientiam famis, frigoriS, inopiae rerum omnium,
quibus te brevi tempore consectum esse senties. 27. Tan·
tum profeci, quum te a consulatu reppuli, ut exsul potius
temptare quam consul vexare rem publicam posses, atque
ut id, quod est abs te scelerate susceptum, latrocinium po-
tius quam bellum nominaretur. ι

XI. Nunc, ut a me, patres conscripti, quamdam prope
iustam patriae querimoniam detester ac deprecer, percipite,
quaeso , diligenter quae dicam et ea penitus animis vestris
mentibusque mandate. Etenim si mecum patria, quae mihi
vita mea multo est carior, si cuncta Italia, si omnis res pu-
blica [sic] loquatur: (Μ. Tulli, quid agis f Tune eum, quem esse
hostem comperisti, quem ducem belli futurum vides, quem
exspectari imperatorem in castris hostium sentiS, auctorem
sceleris, principem coniurationis, evocatorem servorum et
civium perditorum, exire patiere , ut abs te non emissus ex
urbe, sed immissus in urbem esse videatur? Nonne hunc in
vincula duci, non ad mortem rapi, non summo supplicio ma·
ctari imperabis? 28. Quid tandem te impedit? Mosne maio-
rum? At persaepe etiam privati in hac re publica pernicio-
sos cives morte multaverunt. An leges, quae de civium
Romanorum supplicio rogatae sunt? At numquam in hac
urbe qui a re publica defecerunt civium iura tenuerunt. An
invidiam posteritatis times? Praeclaram vero populo Ro-
mano refers gratiam, qui te hominem per te cognitum, nulla
commendatione maiorum, tam mature ad summum· imperium
per omnes honorum gradus extulit, si propter invidiam aut
alicuius periculi metum salutem civium tuorum negligis. 29.
Sed si quis est invidiae metuS, non est vehementius severi·
tatis ac fortitudinis invidia quam inertiae ac nequitiae perti-
mescenda. An quum bello vastabitur Italia, vexabuntur ur·
bes, tecta ardebunt, tum te non existimas invidiae incendio
conflagraturum ‘e’ XII. His ego sanctissimis rei publicae vo-
cibus eteorum hominum, qui hoc idem sentiunt, mentibus
pauca respondebo. Ego, si hoc optimum factu iudicarem,
patres conscripti, Catilinam morte multari, unius usuram
horae gladiatori isti ad vivendum non dedissem. Etenim si

