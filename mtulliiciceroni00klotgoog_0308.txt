 

CAP. 12—14. s. 34—4o. 13

esset absurdum, quum ceteros sua sponte nominasset, men-
tionem facere Sullae nullam nisi admonitum et interrogatumz
nisi sorte veri simile est P. Sullae nomen in memoria Cassio
non fuisse. Si nobilitas hominiS‚ si adflicta fortuna, si reli-
quiae pristinae dignitatis non tam illustres fuissent, tamen
Autronii commemorati0 memoriam Sullae rettulisset: etiam,
ut arbitror, quum auctoritates principum coniurationis ad
incitandos animos Allobrogum colligeret CassiuS, et quum
sciret exteras nationes maxime nobilitate moveri, non prius.
Autronium quam Sullam nominavisset. 38. Iam vero illud
probari minime potest, Gallos Autronio nominato putasse
propter calamitatis similitudinem sibi aliquid de Sulla esse
quaerendum, Cassio, si hic esset in eodem scelere, ne quum
appellasset quidem Autronium, huius in mentem venire po-
tuisse. Sed tamen quid respondit de Sulla Cassius? Se
nescire certum. Non purgat, inquit. Dixi antea= ne si ar-
gueret quidem tum denique, quum esset interrogatus, id mihi
criminosum videretur. 39. Sed ego in quaestionibus et in-
diciis nou hoc quaerendum arbitror, num purgetur aliqui,
sed num arguatur. Etenim quum se negat scire Cassius,
utrum sublevat Sullam an satis probat se nescire? -— Suble-
vat apud Gallos. — Quid ita? ne indicent? Quid? si peri-
culum esse putasset, ne illi umquam indicarent, de seipse
› confessus esset? -- Nesciit videlicet. --·- Credo celatum
esse Cassium de Sulla uno: nam de ceteris certe sciebat=
etenim domi eius pleraque conflata esse constabat. Qui
negare noluit esse in eo numero Sullam, quo plus spei Gallis
daret, dicere autem falsum non ausus est, nescire dixit. At-
que hoc perspicuum est, quum is, qui de omnibus scierit,
de Sulla se scire negarit, eamdem esse 'vim negationis huiuS,
quam si extra coniurationem hunc esse se selre dixisset.
Nam cuius scientiam de omnibus constat fuisse, eius igno-
ratio de aliquo purgatio debet videri. Sed iam non quaero
purgetne Cassius Sullam: illud mihi tantum satis est, contra
Sullam nihil esse in indicio.

XIV. 40. Exclusus hac criminatione Torquatus rursus
in me irruit, me accusate ait me aliter ac dictum sit in ta·
bulas publicas rettulisse. 0 di immortales! — vobis enim

