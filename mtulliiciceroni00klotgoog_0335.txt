40 Pno‘ ARcfflA POETA onA‘r ιο.

libellum malus poeta de populo subiecisset, quod epigramma
in eum fecisset tantummodo alternis versibus longiusculis‚
statim ex iis rebuS, quas tum vendebat, iubere ei praemium
tribui sub ea condicione, ne quid postea scriberet. Qui se·
dulilatem mali poetae duxerit aliquo tamen praemio dignam,
huius ingenium et virtutem in scribendo et copiam non expe·
tissetv 26. Quid? a Q. Metello Pio, familiarissimo suo, qui
civitate multos donavit, neque per se neque per Lucullos
impetravisset? qui praesertim usque eo de suis rebus scribi
cuperet, ut etiam Cordubae natis poetiS, pingue quiddam
sonantibus atque peregrinum, tamen aures suas dederet.
xl. Neque enim est hoc dissimulandum, quod obscurari non
potest, sed prae nobis ferendum, trahimur omnes studio
laudis et optimus quisque maxime gloria ducitur. Ipsi illi 1
philosophi ctiam illis libellis, quos de contemnenda gloria l
scribunt, nomen suum inscribunte in eo ipso, in quo praedi·
„cationem nobilitatemque despiciunt, praedicari de se ac nomi-
nari volunt. 27. Decimus quidem BrutuS, summus vir et
imperator, Accii, amicissimi sui, carminibus templorum ac
monumentorum aditus exornavit suorum. Iam vero ille, qui
cum Aetolis Ennio comite bellavit, Fulvius, non dubitavit
Martis manubias Musis consecrare. Qua re in qua urbe im·
pei-atores prope armati poetarum nomen et Musarum delubra
colueQnt‚ in ea non debent togati iudices a Musarum honore
et a poetarum salute abhorrere.

28. Atque ut id libentius faciatis , iam me vobis , iudiceS,
indicabo etde meo quodam amore gloriae nimis acri fortasse,
verum tamen honesto vobis confitebor. Nam quas res nos
in consulatu nostro vobiscum simul pro salute huius urbis
atque imperii et pro vita civium proque universa re publica
gessimuS, attigit hic versibus atque inchoavit= quibus auditiS,
quod mihi magna res et iucunda visa est, hunc ad perficien-
dum adornavi. Nullam enim virtus aliam mercedem laborum
periculorumque desiderat praeter hanc laudis et gloriaez
qua quidem detracta, iudiceS, quid est quod in hoc tam
exiguo vitae curriculo et tam brevi tantis nos in laboribus
exerceamus? 29. Certe, si nihil animus praesentiret in po-

