M. TULLII CICERONIS
AG'I’IIINIS IN (I. VERREM SECUNBAR

SIVE

ACCUSA'I'IIINIS LIBER QUINTUS

QUI mscmmrmt

IIE sapphicus..

 

ARGUMENTUM.

Quinto hoc accusationis libro M. Cicero ‚ quod reum opinione re}
militaris strenue administratae defendi et commendari iudicibus vide-
bat, quae ad eam rem spectant, ea ita persequitur, ut non modo lauda-
tionem omnem tollere conetur, verum ex hoc ipso Ioco gravissima
in Verrem crimina colligere studeat. Dein totam causam perorat.

1. 1. Nemini video dubium esse, iudices, quin aper-
tissime C. Verres in Sicilia sacra profanaque omnia et pri-
vatim et publice spoliarit versatusque sit sine ulla non modo
religione, verum etiam dissimulatione in omni genere suran-
di atque praedandi. Sed quaedam mihi magnifica et prae·
clara eius defensio ostenditur, cuiquem ad modum resistam
multo mihi ante est, iudices, providendum. lta enim causa
constituitur, provinciam Siciliam virtute istius et vigilantia
singulari, dubiis formidolosisquetemporibus, a fugitivis at·
que a belli periculis tutam esse servatam. 2. Quid agam,
iudices? quo accusationis meae rationem conferam? quo me
vertam? ad omnes enim meos impetus quasi murus quidam
boni nomen imperatoris opponitur. Novi locum= video ubi
se iactaturus sit Hortensius. Belli pericula, tempora rei pu-
blicae, imperatorum penuriam commemorabit: tum depreca-
bitur a velue, tum etiam pro suo iure contendet, ue patia-

