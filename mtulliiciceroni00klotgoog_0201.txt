190 DE IMPERIO CN. POMPEII ORATIO. ‘

tere, ut non plures secum in eamdem trahant calamitatem.
A quo periculo prohibete rem publicamret mihi credite, id
quod ipsi videtis= haec fides atque haec ratio pecuniarum,
quae Romae, quae in roro versatur, implicata est cum illis
pecuniis Asiaticis et cohaeretz ruere illa non possunt, ut
haec non eodem labefacta motu concidant. Qua re videte
num dubitandum vobis sit omni studio ad id bellum incum-
bere, in quo gloria nominis vestri, salus sociorum, vectiga-
lia maxima, fortunae plurimorum civium coniunctae cum re
publica defendantur.

vm. 20. Quoniam de genere belli dixi, nunc de ma-
gnitudine pauca dicam. Potest enim hoc dici, belli genus
esse ita necessarium, ut sit gerendum, non esse ita magnum,
ut sit pertimescendum. In quo maxime laborandum est ne
forte a vobis quae diligentissime providenda sunt contem·
nenda esse videantur. Atque ut omnes intelligant me L.
Lucullo tantum impertire laudis, quantum l'orti viro et sa·
pienti homini et magno imperatori debeatur, dico eius ad-
ventu maximas Mithridati copias omnibus rebus ornatas at·
que instructas fuisse, urbemque Asiae clarissimam nobis-
que amicissimam, Cyzicenorum, obsessam esse ab ipso regeb
maxima multitudine et oppugnatam vehementissime, quam
L. Lucullus virtute, adsiduitate, consilio summis obsidionis
periculis liberarit ε 21. ab eodem imperatore classem ma· ff

gnam et ornatam, quae ducibus Sertorianis ad Italiam stu- ³

dio atque odio inflammata raperetur, superatam esse atque
depressam= magnas hostium praeterea copias multis proe-
liis esse deletas patefactumque nostris legionibus esse Pon-
tum, qui antea populo Romano ex omni aditu clausus ruis—
set= Sinopen atque Amisum, quibus in oppidis erant domicilia
regis, omnibus rebus ornatas ac refertas ceterasque urbes
Ponti et Cappadociae permultas uno aditu adventuque esse
captas, regem spoliatum regno patrio atque avito ad alios se
reges atque ad alias gentes supplicem contulisse , atque haec
omnia salvis populi Romani sociis atque integris vectigalibus
esse gesta. Satis opinor haec esse laudis atque ita, QuiriteS‚ ut
hoc vos intelligatis, a nullo istorum, qui huic obtrectant legi
atque causae, L. Lucullum similiter ex hoc loco esse laudatum.

