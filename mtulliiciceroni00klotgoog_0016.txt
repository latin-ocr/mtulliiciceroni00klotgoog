CAP. 4—7. s. 10—18. 5

ut facilius intelligere possitis, iudices, ea, quae facta sunt,
indigniora esse, quam haec sunt, quae dicimuS‚ ab initio
res quemadmodum gesta sit vobis exponemus, quo facilius
et huius hominis innocentissimi miserias et illorum audaciam
cognoscere possitis et rei publicae calamitatem.
Vl. 15. Sex. RosciuS, pater huiusce, municeps Ame-
rinus fuit quum genere et nobilitate et pecunia non modo sui
ffnunicipii, verum etiam eius vicinitatis facile primus tum
gratia atque hospitiis florens· hominum nobilissimorum. Nam
cum MeteHiS, Serviliis, Scipionibus erat ei non modo ho·
spitium, verum etiam domesticus usus et consuetudo= quaa,
ut aequum est, familias honestatis amplitudinisque gratia
nomino. Itaque ex suis omnibus commodis hoc solum filio
reliquit= nam patrimonium domestici praedones vi ereptum
possident, fama et vita innocentis ab hospitibus amicisque
paternis defenditur. 16. Hic quum omni tempore nobilita·
tis fautor fuisset, tum hoc tumultu proximo, quum omnium
nobilium dignitas et salus in discrimen veniret, praeter cae-
teros in ea vicinitate eam partem causamque opera, studio,
auctoritate defendit. Etenim rectum putabat pro eorum ho·
nestate se pugnare, propter quos ipse honestissimus inter
suos numerabatur. Posteaquam victoria constituta est ab
armisque recessimus, quum proscriberentur homines atque
ex ‘omni regione caperentur ii, qui adversarii fuisse putaban-
tur, erat ille Romae frequens atque in foro et in ore omnium
cotidie versabatur, magis ut exsultare victoria nobilitatis vi·
deretur quam timere ne quid ex ea calamitatis sibi accideret.
17. Erant ei veteres inimicitiae cum duobus Rosciis Ameri-
niS, quorum alterum sedere in accusatorum subselliis vide0,
alterum tria huiusce praedia possidere audio: quas inimi·
citias si tam cavere potuisset, quam metuere solebat, vive-
ret. Neque enim, iudices, iniuria metuebat. Nam duo isti
sunt T. Roscii, quorum alteri Capitoni cognomen est, iste,
qui adest, Magnus vocatur, homines eius modi= alter pluri-
marum palmarum vetus ac nobilis gladiator habetur ‚ hic au·
tem nuper se ad eum lanistam contulit= qui quum ante hanc
pugnam tiro esset, quod sciam , facile ipsum magistrum sce·
lere audaciaque superavit. vll. 18. Nam quum hic Sex, Ro-

