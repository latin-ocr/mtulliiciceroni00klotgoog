254 PRO L. MURENA ORATIO.

est, sed in militari labore peragrata. Qui si adolescens patre
suo imperatore non meruisset, aut hostem aut patris impe-
rium timuisse aut a parente repudiatus videretur. An quum
sedere in equis triumphantium praetextati potissimum filii
, soleant, huic donis militaribus patris triumphum decorare
fugiendum suit, ne in rebus communiter gestis paene simui
cum patre triumpharet? 12. Hic vero, iudiceS, et fuit in
Asia et viro fortissimo, parenti suo, magno adiumento in pe—
riculis, solacio in laboribus, gratulationi in victoria luit. Et
si habet Asia suspitionem luxuriae quamdam, non Asiam
numquam vidisse, sed in Asia continenter vixisse laudandum
est. Quam ob rem non Asiae nomen obiiciendum Murenae
fuit, ex qua laus familiae, memoria generi, honos et gloria
nomini constituta est, sed aliquod aut in Asia susceptum aut
ex Asia deportatum flagitium ac dedecus. Meruisse vero sti·
pendia in eo bello, quod tum populus Romanus non modo
maximum, sed etiam solum gerebat, virtutiS, patre imperatore
libentissime meruisse pietatis, finem stipendiorum patris
victoriam ac triumphum fuisse felicitatis fuit. Maledicto qui·
dem idcirco nihil in hisce rebus loci est, quod omnia laus
occupavit.

VI. 13. Saltatorem appellat L. Murenam Cato. Male·
dictum est, si vere obiicitur, vehementis accusator-isa sin
salso, maledici convitiatoris. Qua re quum ista sis auctori·
tate, non debes, Marce, adripere maledictum ex trivio aut
ex scurrarum aliquo convitio neque temere consulem po-
puli·Romani saltatorem vocare, sed circumspicere quibus
praeterea vitiis adfectum esse necesse sit eum, cui vere istud
obiici possit. Nemo enim sere saltat sobrius, nisi forte in·
sanit, neque in solitudine neque in convivio moderato atque
honesto. 'tempestivi convivii, amoeni loci, multarum deli-
ciarum comes est extrema saltatio. Tu mihi adripis id, quod
necesse est omnium vitiorum esse postremuma relinquis illa,

quibus remotis hoc vitium omnino esse non potest. Nullum
turpe convivium, non amor, non comessatio, non libido, non-

sumptus ostenditur, et quum ea non reperiantur, quae vo-
luptatis nomen habent, quamquam vitiosa sunt, in quo ipsam
luxuriam reperire non potes, in eo te umbram luxuriae re-

