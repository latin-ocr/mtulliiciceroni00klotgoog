GAP 34—37. S 76- 81. ·' 93

quam indicem sui sceleris sustulisset. Itaque tollendam
istius imperio locaverunt, quae vobis locatio ex publicis lit·
teris Segestanorum priore actione recitata est.

XXXVI. Te nunc, P. Scipio, te, inquam, lectissimum
ornatissimumque adolescentem appello: abs te officium tuum,
debitum generi et nomini, requiro et flagito. Cur pro isto,
qui laudem honoremque familiae vestrae depeculatus est,
pugnas? cur eum defensum esse vis? cur ego tuas partes
suscipio? cur tuum munus sustineo? cur M. Tullius P. Afri-
cani monumenta requirit, P. Scipio eum, qui illa sustulit,
defendit? Quum mos a maioribus traditus sit, ut monumenta
maiorum ita suorum quisque defendat, ut ea ne ornariqui-
dem nomine aliorum sinat, tu isti aderis, qui non obstruxit ali-

-qua ex parte monumento P. Scipionis, sed id funditus dele·
vitae sustulit? 80. Quisnam igitur, per deos immortales!
tuebitur P. Scipionis memoriam mortui, quis monumenta
atque indicia virtutiS‚ si tu ea relinquis aut deseris, nee
solum spoliata illa pateriS, sed eorum etiam spoliatorem
vexatoremque defendis? Adsunt Segestani, clientes tui, socii
populi Romani atque amici= certiorem te faciunt P. Africa-
num Karthagine deleta simulacrum Dianae maioribus suis
restituisse, idque apud Segestanos eius imperatoris nomine
positum ac dedicatum ruisse: hoc Verrem demoliendum et
asportandum nomenque omnino Ρ. Scipionis delendum tollen-
dumque curasse: orant te atque obsecrant, ut sibi religionem,
generi tuo laudem gloriamque restituas, ut, quod per P. Afri-
canum ex urbe hostium recuperarint, id per te ex praedonis
domo conservare possint. XXXVII. Quid aut tu his respon·
dere honeste potes aut illi facere, nisi ut te ac fidem tuam
implorent? Adsunt et implorant. Potes domesticae laudis
amplitudinem, Scipio, tueri, potes· omnia sunt in te, quae
aut fortuna hominibus aut natura largitur· non praecerpo
fructum officii tui, non alienam mihi laudem appete, no‘n est
pudoris mei, P Scipione, florentissimo adolescente, vivo
et incolumi, me propugnatorem P. Scipionis defensoremque
profiteri. 81. Quam ob rem si suscipis domesticae laudis pa-
trocinium, me non solum silere de vestris monumentis opor·
tebit, sed etiam laetari P. Africani eius modi fortunam esse

