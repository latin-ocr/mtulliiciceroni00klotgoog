280 PRO L. MURENA ORATIO.

urbis delendae, civium trucidandorum, nominis Romani ex-
stinguendi. Atque haec cives, cives, inquam, si eos hoc no·
mine appellari fas est, de patria sua et cogitant et cogita-
verunte horum ego cotidie consiliis occurr0, audaciam de·
bilit0, sceleri resisto. Sed vos moneo, iudicesz in exitu est
iam meus consulatus: nolite mihi subtrahere vicarium meae
diligentiae: nolite adimere eum, cui rem publicam cupio tra·
dere incolumem, ab his tantis periculis defendendam.

XXXVIII. 81. Atque ad haec mala, iudiceS, quid acce-
dat aliud non videtis? Te, te appello, Cato: nonne prospicis
tempestatem anni tui? Iam enim hesterna contione intonuit
vox perniciosa designati tribuni, collegae tui= contra quem
multum tua mens, multum omnes boni providerunt, qui te
ad tribunatus petitionem vocaverunt. 82. Omnia, quae per
:hoc triennium agitata sunt, iam ab eo tempore, quo a L. Ca-
tilina et Cn. Pisone initum consilium senatus interficiendi sci·
tis esse, in hos dieS, in hos menses, in hoc tempus erumpunt.
Qui locus est, iudiceS, quod tempuS, qui dieS, quae nox,
quum ego non ex istorum insidiis ac mucronibus non solum
meo, sed multo etiam magis divino consilio eripiar atque
evolem? Neque isti me meo nomine interfici, sed vigilantem
consulem de rei publicae praesidio demovere volunta nec
minus vellent, cate, te quoque aliqua ratione, si possent,
tolleree id quod, mihi crede, et agunt et moliuntur. Vident
quantum in te sit animi, quantum ingenii, quantum auctori-
tatiS, quantum rei publicae praesidii= sed quum consulari
auctoritate et auxilio spoliatam vim tribuniciam viderint, tum
se facilius inermem et debilitatum te oppressuros arbitrantur.
Nam ne sufficiatur consul non timent. Vident in tuorum po-
testate collegarum forez sperant sibi Silanum, clarum virum,
sine collega, te sine consule, rem publicam sine praesidio
obiici posse. 83. His tantis in rebus tantisque in periculis
est tuum, Μ. Cato, qui mihi non tibi, sed patriae natus esse
videriS, videre quid agatur, retinere adiutorem, defensorem,
socium in re publica, consulem non· cupidum, consulem,
quod maxime tempus hoc postulat, fortuna constitutum ad
amplexandum otium, scientia ad bellum gerendum, animo
et usu ad quod velis negotium. ·

