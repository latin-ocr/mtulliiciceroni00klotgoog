cAP. tto—33. s. 66—71. 89

serre licuit, a propinquo suo socerum snum flagitabat= omnia
senatus reiiciebat, nisi de me primum consules rettulissent.

XXXII. 69. Quae quum res iam manibus teneretur et
quum consules provinciarum pactione libertatem omnem per-
didissent, qui quum in senatu privati ut de me sententias
dicerent flagitabant, legem illi se Clodiam timere dicebante
quum hoc non possent iam diutius sustinere, initur consi-
lium de interitu Cn. Pompeii= quo patefacto ferroque depre-
henso ille inclusus domi tam diu fuit quam diu inimicus meus
intribunatu. De meo reditu octo tribuni promulgaverunt. Ex
quo intellectum est non mihi absenti crevisse amicos, in ea
praesertim fortuna, in qua non nulli etiam, quos esse putave-
ram, non erant, sed eos voluntatem semper eamdem, libertatem
non eamdem semper habuisse. Nam ex novem tribunis, quos
tnnc habueram, unus me absente defluxit, qui cognomen
sibi ex Aeliorum imaginibus adripuit, quo magis nationis
cius esse quam generis videretur. 70. Hoc igitur anno ma-
gistratibus novis designatis, quum omnes boni omnem spem
melioris status in eorum fidem convertissent, princeps Ρ.
Lentulus auctoritate ac sententia sua Pisone et Gabinio re-
pugnantibus causam suscepit tribunisque plebis octo refe-
rentibus praestantissimam de me sententiam dixit. Qui quum
ad gloriam suam atque ad amplissimi beneficii gratiam magis
pertinere videret causam illam integram ad suum consulatum
reservari, tamen rem talem per alios citius quam per se tar-
dius confici malebat.

XXXIII. 71. Hoc interim tempore P. Sestius, iudices,
designatus iter ad C. Caesarem pro mea salute suscepit. Quid
egerit, quantum profecerit, nihil ad causam —- equidem exi·
stimo, si ille, ut arbitror, aequus nobis fuerit, nihil ab hoc
profectum: sin iratior, non multum -= sed tamen sedulita-
tem atque integritatem hominis videtis. Ingredior iam in
Sestii tribunatum= nam hoc primum iter designatus rei pu-
blicae causa suscepit= pertinere et ad concordiam civium
putavit et ad perficiundi facultatem animum Caesaris a causa
non abhorrere: -- abiit ille annus = respirasse homines vide·
bantur nondum re, sed spe rei publicae recuperandae. Exie-
runt malis ominibus atque exsecrationibus duo vulturii palu-

