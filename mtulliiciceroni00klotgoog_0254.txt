CAP. v - ιο. s. 15 - 20. 247

vitae suae salvum esse velint. Multo vero maxima pars
eorum, qui in tabernis sunt, nisi vcro - id enim potius
est dicendum —- genus hoe universum amantissimum est
otii. Etenim omne instrumentum, omnis opera atque quac-
stus frequentia civium sustentatur, alitur otio: quorum si
quaestus occlusis tabernis minui solet, quid tandem incensis
futurum fuit?

18. Quae quum ita sint, patres conscripti, vobis populi
Romani praesidia non desuntz vos ne populo Romano deesse
videamini providete. 1X. Habetis consulem ex plurimis pe
riculis et insidiis atque ex media morte non ad vitam suam,
sed ad salutem vestram reservatum ε omnes ordines ad conser-
vandam rem publicam mente, voluntate, studio, virtute, voce
consentiunt: obsessa facibus et telis impiae coniurationis vo-
bis supplex manus tendit patria communiS, vobis se, vobis
vitam omnium civium, vobis arcem et Capitolium, vobis aras
Penatium, vobis ignem illum Vestae sempiternum, vobis
omnium deorum templa atque delubra, vobis muros atque
urbis te’cta commendat. Praeterea de vestra vita, de coniugum
vestrarum atque liberorum anima, de fortunis omnium, de se-
dibuS, de focis vestris hodierno die vobis iudicandum est. 19.
Habetis ducem memorem vestri, oblitum sui, quae non semper
facultas datur: habetis omnes ordines, omnes homineS, uni·
versum populum Romanum, id quod in civili eausa hodierno
die primum videmuS‚ unum atque idem sentientem. Cogitate
quantis laboribus fundatum imperium, quanta virtute stabi-
litam libertatem, quanta deorum benignitate auctas exagge-
ratasque fortunas una nox paene delerit. ld ne umquam
posthac non modo non confici, sed ne cogitari quidem possit
a civibuS, hodierno die providendum est. Atque haec non
ut voS, qui mihi studio paene praecurritis, excitarem, locutus
sum, sed ut mea vox, quae debet esse in re publica prin·
σερε, officio functa consulari videretur.

X. 20. Nunc ante quam ad sententiam redeo, de me
pauca dIcam. Ego, quanta manus est coniuratorum, quam
videtis esse permagnam, tantam me inimicorum multitudinem
suscepisse videoe sed eam iudico esse turpem et infirmam
et abiectam. Quod si aliquando alieuius furore et scelere

