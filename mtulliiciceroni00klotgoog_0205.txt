194 DE IMPERIO CN. POMPEII ORATIO.

periculo connnitteret, quum aut hieme aut referto praedonum
mari navigaret? Hoc tantum bellum, tam turpe, tam vetus,
tam late divisum atqua dispersum quis umquam arbitraretur
aut ab omnibus imperatoribus uno anno aut omnibus annis
ab uno imperatore confici possa? 32. Quam provinciam
tenuistis a praedonibus liberam per hosce annos? quod
vectigal vobis tutum suits quem socium defendistis? cui
praesidio classibus vestris fuistis? quam multas existimatis
insulas esse desertas? quam multas aut metu relictas, aut a
praedonibus captas urbes esse sociorum? XII. Sed quid
ego longinqua commemoro? Fuit hoc quondam, suit pro·
prium populi Romani, longe a domo ,bellare et propugnaculis
. imperii sociorum fortunas, non sua tecta defendere. Sociis
ego nostris mare per hos annos clausum fulsse dicam. quum
exercitus vestri numquam a Brundisio nisi hieme summa
transmiserint? Qui ad vos ab exteris nationibus venirent,

·· captos querar, quum legati populi Romani redempti sint?

Mercatoribus tutum mare non fuisse dicam, quum duodecim
secures in praedonum potestatem pervenerint? 33- Cnidum
aut Colophonem aut Samum, nobilissimas urbeS‚ innumera.-
bilesque alias captas csse commemorem, quum vestros por-
tus atque eos portus, quibus vitam ac spiritum ducitis, in
praedonum fuisse potestatem sciatis ⁸3, An vero ignoratis
portum Caietae celeberrimum ac plenissimum navium in-
spectante praetore a praedonibus esse direptum? Ex Miseno
autem eius ipsius liberos, qui eum praedonibus antea ibi
bellum gesserat, a praedonibus esse sublatos? Nam quid
ego Ostiense incommodum atque illam labem atque igno-
miniam rei publicae querar, quum prope inspectantibus vobis
classis ea, cui consul populi Romani praepositus esset, a
praedonibus capta atque oppressa est? Pro di immortales!
tantamne unius hominis incredibilis ac divina virtus tam brevi
tempore lucem adferre rei publicae potuit, ut voS, qui modo
ante ostium Tiberinum classem hostium videbatis, ii nunc
nullam intra Oceani ostium praedonum navem esse audiatis Ἰ
34. Atque haec qua celeritate gesta sint quamquam videtis,
tamen a me in dicendo praetereunda non sunt. Quis emm
umquam aut obeundi negotii aut consequendi quaestus stu-

