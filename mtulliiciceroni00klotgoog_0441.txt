146 PRO T. ANNIO MILONE ORATIO.

necessaria. Nisi vero aut ille dies, in quo Ti. Gracchus est
caesus, aut ille, quo Gaius, aut quo arma Saturnini, etiam si
e re publica, oppressa sunt, rem publicam tamen non vulnera-
runt. VI. ltaque ego ipse decrevi, quum caedem in Appia fa·
etam esse constaret, non eum, qui se defendisset, contra rem
publicam secisse, sed, quum inessent in re vis et insidiae. cri·
men iudicio reservavi, rem notavi. Quod si per furiosum
illum tribunum senatui quod sentiebat perficere licuisset, no-
vam quaestionem nullam haberemus. Decernebat enim, ut
veteribus legibus tantum modo extra ordinem quaereretur.
Divisa sententia est postulante nescio quo ε nihil enirn necesse
est omnium me flagitia proferre. Sic reliqua auctoritas se-
natus empta intercessione sublata est.

15. At enim Cn. Pompeius rogatione sua et de re et de
causa iudicavit= tulit enim de caede, quae in Appia via fa-
cta esset, in qua Ρ. Clodius occisus esset. Quid ergo tulit?
nempe ut quaereretur. Quid porro quaerendum est? factumne
sit? at constat. A quo? at paret. Vidit igitur etiam in con-
fessione facti iuris tamen defensionem suscipi posse. Quod
nisi vidisset posse absolvi eum, qui fateretur, quum videret
nos fateri, neque quaeri umquam iussisset nec vobis tam
hanc salutarem in iudicando litteram quam illam tristem de-
disset. Mihi vero Cn. Pompeius non modo nihil gravius con-
tra Milonem iudicasse, sed etiam statuisse videtur quid vos
in iudicando spectare oporteret. Nam qui non poenam con-
fessioni, sed defensionem dedit, is causam interitus quaeren-
dam, non interitum putavit. 16. Iam illud ipse dicet profe-
, cto, quod sua sponte fecit, Publione Clodio tribuendum pu·
tarit an tempori. VII. Domui suae nobilissimus vir, senatus
propugnator atque illis quidem temporibus paene patronus,
avunculus huius iudicis nostri, fortissimi viri, M. CatoniS,
tribunus plebis Μ. Drusus occisus est. Nihil de eius morte
populus consultuS, nulla quaestio decreta a senatu est. Quan-
tum luctum in hac urbe fuisse a nostris patribus accepimuS,
quum P. Africano domui suae quiescenti illa nocturna vis
esset adlata? quis tum non gemuit? quis non arsit dolore?
quem immortalem, si fleri posset, omnes esse cuperent, eius
ne necessariam quidem exspectatam esse mortem! Num igi-

