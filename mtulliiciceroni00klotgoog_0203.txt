192 DE IMPERIO ΟΝ. ΡΟΜΡΕΙΙ ORATIO.

quam est ausus optare. Nam quum se in regnum suum re.-
cepisset, non fuit eo contentus, quod ei praeter spem ac·
ciderat, ut illam, postea quam pulsus erat, terram umquam
attingeret, sed in exercitum nostrum clarum atque victorem
impetum fecit. Sinite hoc loco, Quirites, sicut poetae solent,
qui res Romanas scribunt, praeterire me nostram calamita-
tem , quae tanta fuit, ut eam ad aures L. Luculli imperatoris
non ex proelio nuntiuS, sed ex sermone rumor adferret.
26. Hic in illo ipso malo gravissimaque belli offensione L.
LuculluS, qui tamen aliqua ex parte iis incommodis mederi
fortasse potuisset, vestro iussu coactus, quod imperii diutur-
nitati modum statuendum vetere exemplo putavistis, partem
militum, qui iam stipendiis consecti erant, dimisit, partem Μ’
Glabrioni tradidit. Multa praetereo consulto, scd ea vos con-
iectura perspicite, quantum illud bellum-factum putetis, quod
coniungant reges potentissimi, renovent agitatae nationes,
suscipiant integrae genteS‚ novus imperator noster accipiat
vetere exercitu pulso. X. 27. Satis mihi multa verba fecisse
videor, qua re esset. hoc bellum genere ipso necessarium,
- magnitudine periculosum: restat ut de imperatore ad id bel-
lum deligendo ac tantis rebus praeficiendo dicendum esse
videatur.

Utinam, Quirites, virorum fortium atque innocentium
copiam tantam haberetiS, ut haec vobis deliberatio difficilis
esset, quemnam potissimum tantis rebus ac tanto bello prae-
ficiendum putaretis! Nunc vero quum sit unus Cn. PompeiuS,
qui non modo eorum hominum, qui nunc sunt, gloriam, sed
etiam antiquitatis memoriam virtute superarit, quae res est
quae cuiusquam animum in hac causa dubium facere pos-
sit? 28. Ego enim sic existimo, iu summo imperatore quat-
tuor has res inesse oportere, scientiam rei militaris, virtutem,
auctoritatem, felicitatem. Quis igitur hoc homine scientior
umquam aut ruit aut esse debuit? qui e ludo atque e pueri-
tiae disciplinis bello maximo atque acerrimis hostibus ad
patris exercitum atque in militiae disciplinam profectus est,
qui extrema pueritia miles in exercitu fuit summi impera·
⁴ toris , ineunte adolescentia maximi ipse exercitus imperator,
qui saepius cum hoste conflixit quam quisquam cum inimico

