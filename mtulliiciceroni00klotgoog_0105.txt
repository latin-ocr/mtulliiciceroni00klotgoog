94 lN C. VERREM ACT.II.LIB.1V.

mortui, ut eius honos ab eiS, qui ex eadem familia sint, de·

fendatur neque ullum adventicium auxilium requiratur. Sin
istius amicitia te impedit, si hoc, quod ego abs te postulo,

minus ad officium tuum pertinere arbitrabere, succedam ego
vicarius tuo muneri, suscipiam partes, quas alienas esse ar-

bitrabar. Deinde ista praeclara nobilitas desinat queri popu-

lum Romanum hominibus novis industriis libenter honores
mandare semperque mandasse· non est querendum in hac
civitate, quae propter virtutem omnibus nationibus imperat,
virtutem plurimum posse. Sit apud alios imago P. Africani:
ornentur alii mortui virtute ac nomine: talis ille vir fuit, ita
de populo Romano meritus est, utnon uni familiae, sed uni·
versae civitati commendatus esse debeat. Est aliqua mea
pars virilis, quod eius civitatis sum, quam ille amplam, illu·
strem claramque reddidit, praecipue quod in his rebus pro
mea parte versor, quarum ille princeps fuit, aequitate, in-
dustria, temperantia, defensione miserorum, odio improbo·
rum: quae cognatio studiorum et artium prope modum non
minus est coniuncta, quam ista, qua vos delectamini, gene·
ris et nominis.

XXXVIII. 82. Repeto abs te, Verres, monumentum P.
Africani. causam Siculorum, quam suscepi, relinquo. iudi-
cium de pecuniis repetundis ne sit hoc tempore. Segestano·-
rum iniuriae negligantur· basis P. Scipionis restituatur. no-
men invicti imperatoris incidatur, signum pulcherrimum Kar-
thagine captum reponatur. Haec abs te non Siculorum de·
sensor, non tuus accusator, non Segestani postulant, sed iS,
qui laudem gloriamque P. Africani tuendam conservandam·
que suscepit. Non vereor ne hoc officium meum P. Servilio
iudici non probem, qui quum res maximas gesserit monumen-
taque suarum rerum gestarum quum maxime constituat atque
in iis elaboret, profecto volet haec non solum suis posteris,
verum etiam omnibus viris fortibus et bonis civibus defen·
denda, non spolianda improbis tradere. Non vereor ne tibi,
Q. Catule, displiceat, cuius amplissimum orbi terrarum ela-
rissimumque monumentum est, quam plurimos esse custo-
des monumentorum et putare omnes bonos alienae gloriae
defensionem ad officium suum pertinere. 83. Equidem cae-

