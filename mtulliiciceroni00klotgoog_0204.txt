'CAP.9-—-11. s. 25—31. 193

concertavit, plura bella gessit quam ceteri legerunt, plures
provincias confecit quam alii concupiverunt, cuius adole·
scentia ad seientiam rei militaris non alienis praeceptis, sed
suis imperiis, non offensionibus belli, sed victoriis, non sti-
pendiiS‚ sed triumphis est erudita. Quod denique genus esse
belli potest, in quo illum non exercuerit fortuna rei publicae?
Civile, Africanum, Transalpinam, Hispaniense mixtum ex
civibus atque ex bellicosissimis nationibus, servile, navale
bellum , varia et diversa genera et benorum et hostium , non
solum gesta ab hoc uno, sed etiam confecta, nullam rem esse
declarant in usu positam militari, quae huius viri scientiam
fugere possit.

XI. 29. Iam vero virtuti Cn. Pompeii quae potest oratio
par inveniri? Quid est quod quisquam aut illo dignum aut
vobis novum aut cuiquam inauditum possit adferre? Neque
enim illae sunt solae virtutes imperatoriae, quae vulgo exi·
stimantur, labor in negotiis, fortitudo in periculis, industria
in agendo, celeritas in conficiendo, consilium in providendm
quae tanta suntin hoc uno, quanta in omnibus reliquis im-
peratoribus, quos aut vidimus aut audivimus, non fuerunt.
30. Testis est Italia, quam ille ipse victor L. Sulla huius
virtute et subsidio confessus est liberatam: testis est Sicilia,
quam multis undique cinctam perieulis non terrore belli, sed
consilii eeleritate explicavitz testis est Africa, quae magnis
oppressa hos-tium copiis eorum ipsorum sanguine redun-
davit: testis est Gallia, per quam legionibus nostris iter in
Hispaniam Gallorum internicione patefactum est: testis est
Hispania, quae saepissime plurimos hostes ab hoe superatos
prostratosque conspexit: testis estiterum et saepius Italia,
quae quum servili bello taetro periculosoque premeretur, ab
hoc auxilium absente expetivit= quod bellum exspectatione
eius attenuatum atque imminutum est, adventu sub-latum ac
sepultum: 31. testes nune vero iam omnes orae atque
omnes exterae gentes ac nationeS‚ denique maria omnia quum
universa tum in singulis oris omnes sinus atque portus.
Quis enim toto mari loeus per hos annos aut tam firmum
habuit praesidium, ut tutus esset, aut tam fuit abdituS, ut
lateret? Quis navigavit qui non se aut mortis aut servitutis

cxc. onA-r. Ι. 13

