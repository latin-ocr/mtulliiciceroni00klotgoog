CAP. 7—9. s. 21-27. 9

tientur se abste, nisi virtute vincentur, honore superari.
25. At si, iudiceS‚ ceteris patriciis me et vos peregrinos
videri oporteret, a Torquato tamen hoc vitium sileretur. Est
enim ipse materno genere municipalis, honestissimi ac nobi-
lissimi generis, sed tamen Asculani. Aut igitur doceat Pi-
centes solos non esse peregrinos aut gaudeat suo generi
me meum non anteponere. Qua re neque tu me peregrinum
posthac dixeris, ne gravius refutere, neque regem, ne deri·
deare. Nisi forte regium tibi videtur ita vivere, utnon modo
homini nemini, sed ne cupiditati quidem ulli serviaS, contem-
nere omnes libidines, non auri, non argenti, non ceterarum
rerum indigere, in senatu sentire libere, populi magis utili-
tati consulere quam voluntati: nemini cedere, multis obsiste· =
re. Si hoc putas esse regium, me regem esse confiteor= sin
te potentia mea, si dominatio, si denique aliquod dictum
adrogans aut superbum movet, quin tu id potius profers
quam verbi invidiam contumeliamque maledicti?

IX. 26. Ego, tantis a me beneficiis in re publica positiS,
si nullum aliud mihi praemium ab senatu populoque Romano
nisi honestum otium postularem, quis non concederet? Sibi
haberenthonoreS, sibi imperia, sibi provinciaS, sibi triumphos,
sibi alia praeclarae laudis insignia= mihi liceret eius urbiS,
quam conservassem, conspectu tranquillo animo et quieto
frui. ouidi si hoc nou postulo: si ille labor meus pristinUS,
si sollicitudo, si officia, si operae, si vigiliae deserviunt
amiciS, praesto sunt omnibusz si neque amici in foro requi-
runt studium meum neque res publica in curia= si me non.
modo non rerum gestarum vacatio, sed neque honoris ne-
que aetatis excusatio vindicat a labores si voluntas mea, si
industria, si domuS, si animuS, si aures patent omnibusx si
mihi ne ad ea quidem, quae pro salute omnium gessi, re-
cordanda et cogitanda quidquam relinquitur temporiS, tamen
hoc regnum appellabitur, cuius vicarius qui velit esse in-
veniri nemo potest? Longe abest a me regni suspitio: 27.
sin quaeris qui sint Romae regnum occupare conati, ut ne
replices annalium memoriam, ex domesticis imaginibus in-
venies. Res enim gestae, credo, meae me nimis extulerunt
ac mihi nescio quos spiritus attulerunt. Quibus de rebus

