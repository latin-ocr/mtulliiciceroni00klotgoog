262 PRO L. MUREN ’ RATIO.

cognomine ipso prae se ferebat, eamdem hic sibi ex Asiae
nomine adsumpsit. 32. Quo quidem in bello virtus enituit
egregia M. Catonis, proavi tui= quo ille, quum esset, ut ego
mihi statu0, taliS, qualem te esse video, numquam cum Sci-
pione esset profectus, si eum mulierculis bellandum arbitra·
retur. Neque vero cum P. Africano senatus egisset, ut lega-
tus fratri proficisceretur, quum ipse paullo ante Hannibale
ex ltalia expulso, ex Africa eiecto, Karthagine oppressa
maximis periculis rem publicam liberasset, nisi illud grave
bellum et vehemens putaretur. XV. Atqui si diligenter quid
Mithridates potuerit et quid effecerit et qui vir luerit consi-
deraris, omnibus regibuS, quibuscum populus Romanus bel-
lum gessit, hune regem nimirum anteponesa quem L. Sulla,
maximo et fortissimo exercitu, pugnax et acer et non rudis
imperator, ut aliud nihil dicam, eum bello invectum to·
tam in Asiam, cum pace dimisit: quem L. Murena, pater hu-
iusce, vehementissime vigilantissimeque vexatum, repres-
sum magna ex parte, non oppressum reliquit= qui rex, sibi
aliquot annis sumptis ad confirmandas rationes et copias
pelli, tantum spe conatuque valuit, ut se Oceanum cum Ponto,
Sertorii copias eum suis coniuncturum putaret. 33. Ad quod
bellum duobus consulibus ita missis, ut alter Mithridatem .
persequeretur, alter Bithyniam tueretur, alterius res et terra
et mari calamitosae vehementer et opes regis et nomen au-
xerunt: L. Luculli vero res tantae exstiterunt, ut neque maius
bellum commemorari possit neque maiore consilio et virtute
gestum. Nam quum totius impetus belli ad Cyzicenorum
moenia exstitisset eamque urbem sibi Mithridates Asiae
ianuam fore putasset, qua effracta et revulsa tota pateret
provincia, perfecta a Lucullo haec sunt omnia, ut urbs fide·
lissimorum sociorum defenderetur et omnes copiae regis
diuturnitate obsessionis consumerentur. Quid, illam pugnam
navalem ad Tenedum, quum contento cursu, acerrimis du·
cibuS, hostium classis Italiam spe atque animis inflata pe-
teret, mediocri certamine et parva dimicatione commissam
arbitraris? Mitto proelia= praetereo oppugnationes oppido-
ium. Expulsus regno tandem aliquando tantum tamen eon-
silio atque auctoritate valuit, ut se rege Armeniorum adiuncto

