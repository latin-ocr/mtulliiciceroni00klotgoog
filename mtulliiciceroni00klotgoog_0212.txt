CAP.17—-19..§51-58. 201

socios in ultimis oris auctoritate nostri imperii salvos prae-
stare poteramus, tum, quum insula Delos, tam procul a no-

bis in Aegaeo mari posita, quo omnes undique cum merci-

bus atque oneribus commeabant, referta divitiis, parva, sine
muro, nihil time-bat, iidem non modo provinciis atque oris
ltaliae maritimis ac portubus nostriS, sed etiam Appia iam
via carebamus· et iis temporibus non pudebat magistratus
populi Romani in hunc ipsum locum escendere, quum eum
nobis maiores nostri exuviis nauticis et classium spoliis or-

natum reliquissent.

XIX. 56. Bono te animo tum, Q. Hortensi, populus Ro'·
manus et ceteroS, qui erant in ea’dem sententia, dicere exi·
stimavit ea, quae sentiebatisz sed tamen in salutecommuni
idem populus Romanus dolori suo maluit quam auctoritati
vestrae obtemperare. Itaque una lex, unus vir, unus annus
non modo nos illa miseria ac turpitudine liberavit, sed etiam
· effecit, ut aliquando vere videremur omnihus gentibus ac
nationibus terra marique imperare. 57. Quo mihi etiam in-
dignius videtur obtrectatum esse adhuc, Gabinio dicam anne
Pompeio, an utrique, id quod est verius, ne legaretur A⁴
Gabinius Cn. Pompeio expetenti ac postulanti.· Utrum ille,
qui postulat ad tantum bellum legatum quem velit, idoneus
non est qui impetret, quum ,ceteri ad expilandos socios di-
ripiendasque provincias quos voluerunt legatos eduxerint,
an ipse, cuius lege salus ac dignitas populo Romano atque
omnibus gentibus constituta est, expers esse debet gloriae
eius imperatoris. atque eius exercituS, qui consilio ipsius
ac periculo est constitutus? 58. An C. Falcidiae, Q. Metel·
lus, Q. Caelius LatiniensiS, Cn. LentuluS, quos omnes hono-
ris causa nomino, quum tribuni plebi luissent, anno proximo
legati esse potuerunt= in uno Gabinio sunt tam diligentes,
qui in hoc bello, quod lege Gabinia geritur, in hoe impera-
tore atque exercitu, quem per vos ipse constituit, etiam prae-
cipuo iure esse deberet? De quo legando consules spero ad
senatum relaturos: qui si dubitabunt aut gravabuntur, ego
me profiteor relaturum, neque me impediet cuiusquam ini-
micum edictum, quo minus vobis fretus vestrum ius benefi-
ciumque defendam , neque praeter intercessionem quidquam

