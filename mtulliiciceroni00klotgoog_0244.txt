cAP. s-10. 3. 19—25. . 237

talibus ducibus hanc mentem voluntatemque suscepi, atque
ad haec tanta indicia perveni. lam vero illa Allobrogum
sollicitatio ...... iam ab Lentulo ceterisque domesticis
hostibus tam dementer tantae res creditae et ignotis et bar·
baris commissaeque litterae numquam essent profecto, nisi
ab dis immortalibus huic tantae audaciae consilium esset
ereptum. Quid vero? ut homines Galli ex civitate male pa-
cata, quae gens una restat quae bellum populo Romano ra·
cere et posse et non nolle videatur, spem imperii ae rerum
amplissimarum ultro sibi a patriciis hominibus oblatam ne-
gligerent vestramque salutem suis opibus anteponerent, id
non divinitus factum esse putatis? praesertim qui nos non
pugnando, sed tacendo superare potuerint?

Χ.23. Quam ob rem, Quirites, quoniam ad omnia pul-
vinaria supplicatio decreta est, celebratote illos dies cum eon·
iugibus ac liberis vestris. Nam multi saepe honores dis im-
, mortalibus iusti habiti sunt ae debiti, sed profecto iustiores
numquam. Erepti enim estis ex crudelissimo ae miserrimo
interitu et erepti sine caede, sine sanguine, sine exercitu, siue
dimicatione: togati me uno togato duce et imperatore vicistis.
24. Etenim recordamini, Quirites, omnes civiles dissensiones,
non solum eas , quas audistiS, sed eaS, quas vosmet ipsi me-
ministis atque vidistis. L. Sulla P. Sulpicium oppressit, eiecit
ex urbe C. Marium, custodem huius urbis, multosque fortes
viros partim eiecit ex civitate, partim interemit. Cn. Oeta-
vius consul armis expulit ex urbe collegam: omnis hie locus
acervis corporum et civium sanguine redundavit. Superavit
postea Cinna eum Mario: tum vero, clarissimis viris inter·
fectis, lumina civitatis exstincta sunt. Ultus est huius victo-
riae crudelitatem postea Sulla, ne dici quidem opus est
quanta deminutione civium et quanta calamitate rei publi·
eae. Dissensit Μ. Lepidus a clarissimo et fortissimo viro
Q. Catulo: attulit non tam ipsius interitus rei publicae luctum
quam ceterorum. 25. Atque illae tamen omnes dissensiones
erant eius modi, Quirites, quae non ad delendam, sed ad
commutandam rem publicam pertinerent: non illi nullam
esse rem publicam, sed in ea, quae esset, se esse prin·
cipes, neque hanc urbem conflagrare, sed se in hac urbe

