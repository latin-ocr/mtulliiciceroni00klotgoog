CAP. 25 -— 27. s. so — 62. 85

perdives et nobilia, Lamia nomine= per triennium isti, plena
domo telarum, stragulam vestem confecit, nihil nisi con-
chylio tinctumz Attalus, homo pecuniosus, Neti, Lyso Li·
lybaei‚ Critolaus Aetnae, Syracusis Aeschrio, CleomeneS,
TheomnastuS‚ Helori Archonidas. Dies me citius defecerit,
quam nomina. Ipse dabat purpuram, tantum operam amici.
Credo. Iam enim non libet omnia criminari= quasi hoc mihi
non satis sit ad crimen, habuisse tam multum quod daret,
voluisse deportare tam multa, hoc denique, quod concedit,
amicorum operis esse in huiusce modi rebus usum. 60.
Iam vero lectos aeratos et candelabra aenea num cui prae-
ter istum Syracusis per triennium facta esse existimatis?
Emebat. Credo. Sed tantum vos certiores, iudiceS, facio
quid iste in provincia praetor egerit, ne cui forte negligens
nimium fuisse videatur neque se satis, quum potestatem
- habuerit, instruxisse et ornasse.

XXVII. Venio nunc non iam ad furtum, non ad ava-
ritiam, non ad cupiditatem, sed‘ad eius modi facinus, in quo
omnia nefaria contineri mihi atque inesse videantur, in quo
di immortales violati, existimatio atque auctoritas nominis
populi Romani imminuta, hospitium spoliatum ac proditum,
abalienati scelere istius a nobis omnes reges amicissimi na-
tionesque, quaein eorum regno ac dicione sunt. 61. Nam
reges Syriae, regis Antiochi filios pueros, scitis Romae nu·
per ruisse= qui venerant non propter Syriae regnum= nam
id sine controversia obtinebant, ut a patre et a maioribus
acceperant: sed regnum Aegypti ad se et ad Selenen ma·
trem suam pertinere arbitrabantur. li postea quam tem-
poribus rei publicae exclusi per senatum agere quae vo-
luerant non potuerunt, in Syriam in regnum patrium profecti
sunt. Eorum alter, qui Antiochus vocatur, iter per Siciliam
facere voluit. Itaque isto praetore venit Syracusas. 62. Hic
Verres hereditatem sibi venisse arbitratus est, quod in eius
regnum ac manus venerat is, quem iste et audierat multa
secum praeclara habere et suspicabatur. Mittit homini mu-
nera satis large haec ad usum domesticunn olei, vini quod
visum esta etiam tritici quod satis esset, de suis decumis.
Deinde ipsum regem ad cenam vocavit= exornat ample

