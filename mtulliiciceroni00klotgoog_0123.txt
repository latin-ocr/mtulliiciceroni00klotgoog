112 IN C. VERREM AcT. 11. LlB. IV.

ut conservaret, verum ‘ut asportaret'requisivit. LIX. Iam
illa, quae leviora videbuntur, ideo praeteribo= quod mensas
Delphicas e marmore, crateras ex aere pulcherrimas, vim
maximam vasorum Corinthiorum ex omnibus aedibus sacris
abstulit Syracusis. 132. Itaque, iudices, ii, qui hospites
ad ea, quae visenda sunt, solent ducere et unum quidque
ostendere, quos illi mystagogos vocant, conversam iam ha-

bent demonstrationem suam. Nam , ut ante demonstra· ·

bant, quid ubique esset, item nunc quid undique ablatum sit
ostendunt.

Quid tum? mediocrine tandem dolore eos adfectos esse
arbitramini? Non ita est, iudices= primum, quod omnes
religione moventur, et deos patrioS, quos a maioribus acce-
perunt, colendos sibi diligenter et retinendos esse arbitran-
tur: deinde hic ornatus, haec opera atque artificia, signa,
tabulae pictae, Graecos homines nimio opere delectant. Ita-
que ex illorum querimoniis intelligere possumuS, haec illis
acerbissima videri, quae forsitan nobis levia et contemnen-
da esse videantur. Mihi credite, iudiceS‚ —- tametsi vosmet
ipsos haec eadem audire certo scio ·--, quum multas acce-
perint per hosce annos socii atque exterae nationes calami-
tates et iniurias, nullas Graeci homines gravius ferunt ac tu-
lerunt, quam huiusce modi spoliationes fanorum atquc op·
pidorum. 133. Licet iste dicat emisse se, sicuti solet di·
cerea credite hoe mihi, iudices= nulla umquam civitas tota
Asia et Graecia signum ullum, tabulam pictam, ullum deni·
que⁸ornamentum urbiS, sua voluntate cuiquam vendidit= nisi
forte exis-timatiS, postea quam iudicia severa Romae fieri
¹desierunt, Graecos homines haec venditare coepisse, quae
tum non modo non venditabant, quum iudicia fiebant, verum
etiam coemebant: aut nisi arbitramini L. Crasso, Q. Scaevo-
lae, G. Claudio, potentissimis hominibuS, quorum aedilitates
ornatissimas vidimus, commercium istarum rerum cum Grae·
cis hominibus non fuisse: iis, qui post iudiciorum dissolu·
tionem aediles facti sunt, fuisse.

LX. 134. Acerbiorem etiam scitote esse civitatibus
salsam istam et simulatam emptionem, quam si qui clam
surripiat aut eripiat palam atque auferat. Nam turpitudinem

