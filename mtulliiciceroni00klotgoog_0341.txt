46 PRO P. SESTIO ORATIO.

vel adsiduitate eius vel sollicitudine et molestia iudicare.
7. Duxit uxorem patre vivo optimi et calamitosissimi viri
filiam, L. Scipionis. Clara in hoc Ρ. Sestii pietas exstitit et
omnibus grata, quod et Massiliam statim profectus est, ut
socerum videre consolarique posset fluctibus rei publicae
expulsum, in alienis terris iacentem, quem in maiorum suo-
rum vestigiis stare oportebat, et ad eum filiam eius adduxit,
ut ille insperato aspectu complexuque si non omnem, at ali—
quam partem maeroris sui deponeret, et maximis praeterea
et subsidiis et officiis et illius aerumnam, quoad vixit, et filiae
solitudinem sustentavit. Possum multa dicere de liberalitate,
de domesticis officiis, de tribunatu militari, de provinciali in
eo magistratu abstinentia: sed mihi ante oculos obversatur
rei publicae dignitas, quae me ad sese rapit, haec minora re-
linquere hortatur. 8. Quaestor hic C. Antonii, collegae mei,
iudices, suit sorte, sed societate consiliorum meus. impedior
non nullius oflicii, ut ego interpretor, religione, quo minus
exponam quam multa P. Sestius, quum essetcum collega meo,
senserit, ad me detulerit, quanto ante pro viderit. Atque ego de
Antonio nihil dico praeter unum: numquam illum illo summo
timore ac periculo civitatis neque communem metum omnium
nec propriam non nullorum de ipso suspitionem aut inti-
tiando tollere aut dissimulando sedare voluisse. In quo col·
lega sustinendo atque moderando si meam in illum indulgen ·
tiam coniunctam cum summa custodia rei publicae laudare
vere solebatis, par prope laus P. Sestii esse debet, qui ita
suum consulem observavit, ut et illi quaestor bonus et nobis
omnibus optimus civis videretur.

lv. 9. Idem, quum illa coniuratio ex latebris atque ex
tenebris erupisset palamque armata volitaret, venit cum exer·
citu Capuam, quam urbem propter plurimas belli opportuni-
tates ab illa impia et scelerata manu temptari suspicabamur:
C. Mevulanum, tribunum militum Antonii, Capua praecipi-
tem eiecit, hominem perditum et non obscure Pisauri et
in aliis agri Gallici partibus in illa coniuratione versatum:
idemque C. Marcellum, quum is non Capuam solum venisset,
verum etiam se quasi armorum studio in maximam familiam
coniecisset, exterminandum ex illa urbe curavit. Qua de

