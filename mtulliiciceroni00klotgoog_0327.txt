32 ‘ PRO ARCHIA POETA ORATlo.

non infitior mediocriter esse versatum, aut si huiusce rei
ratio aliqua ab optimarum artium studiis ac disciplina pro·
fecta, a qua ego nullum confiteor aetatis meae tempus ab-
horruisse, carum rerum omnium vel in primis hic A. Licinius
fructum a me repetere prope suo iure debet. Nam quoad
longissime potest mens mea respicere spatium praeteriti
temporis ct pueritiae memoriam recordari ultimam ‚ inde us-
que repetens hunc video mihi principem etad suscipiendam
et ad ingrediendam rationem horum studiorum exstitisse.
Quod si haec voX, huius hortatu praeceptisque conformata
non nullis aliquando saluti fuit, a quo id accepimus quo
ceteris opitulari et alios servare possemuS, huic profecto
ipsi, quantum est situm in nobiS, et opem et salutem serre
debemus, 2. Ac ne quis a nobis hoc ita dici forte miretur,
quod alia quaedam in hoc facultas sit ingenii neque haec
dicendi ratio aut disciplina, ne nos quidem huic uni studio
penitus umquam dediti fuimus. Etenim omnes arteS, quae
ad humanitatem pertinent, habent quoddam commune vincu-
lum et quasi cognatione quadam inter se confinentur. 11. 3.
Sed ne cui vestrum mirum esse videatur me in quaestione
legitima etin iudicio publico, quum res agatur apud · prae-
torem populi Romani, lectissimum virum, et apud severissi-
mos iudIces, tanto conventu hominum ac frequentia, hoc uti
genere dicendi, quod non modo a consuetudine iudiciorum,
verum etiam a rorensi sermone abhorreat, quaeso a vobiS,
utin hac causa mihi detis hanc veniam, accommodatam huic
reo, vobis, quem ad modum spero, non molestam, ut me
pro summo poeta atque eruditissimo homine dicentem, hoc
concursu hominum litteratissimorum , hac vestra humanitate,
hoc denique praetore exercente iudicium patiamini de studiis
humanitatis ac litterarum paullo loqui liberius et in eius modi
persona, quae propter otium ac studium minime in iudiciis
periculisque tractata est, uti prope novo quodam et 'inusi-
tato genere dicendi. 4. Quod si mihi a vobis tribui concedi—
que sentiam‚ perficiam profecto ut hunc A. Licinium non
modo non segregandum, quum sit civis, a numero civium.
verum etiam, si non esset, putetis asciscendum fuisse.

