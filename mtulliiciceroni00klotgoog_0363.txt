68 PRO Ρ. SESTIO ORATIO.

quae ratio aut flandae aut conflandae pecuniae non reperie-
batur? quae regio orave terrarum erat latior in qua non
regnum aliquod statueretur? quis autem rex erat qui illo armo
non aut emendum sibi quod non habebat aut redimendum
quod habebat arbitraretur? quis provinciam, quis pecuniam,
quis legationem a senatu petebat? Damnatis de vi restitutio,
consulatus petitio ipsi illi populari sacerdoti comparabatur.
Haec gemebant boni, sperabant improbi, agebat tribunus
plebIS, consules adiuvabant. ,

XXXI. 67. Hic, aliquanto setius quam ipse vellet, Cn.
Pompeiae, invitissimis iis, qui mentem optimi ac fortissimi
viri suis consiliis fictisque terroribus a defensione meae sa·
lutis averterant, excitavit illam suam non sopitam, sed >suspi-
tione aliqua retardatam consuetudinem rei publicae bene
gerendae. Non est passus ille vir, qui sceleratissimos cives,
qui acerrimos hosteS, qui maximas nationes, qui· regeS, qui
gentes feras atque inauditaS, qui praedonum infinitam ma-
num, qui etiam 'servitia virtute victoriaque domuisset, qui
omni’bus bellis terra marique compressis imperium populi
Romani orbis terrarum terminis definisset, rem publicam
everti scelere paucorum, quam ipse non solum consiliis, sed
etiam sanguine suo saepe servasset· accessit ad causam pu·
blicam· . restitit auctoritate sua reliquis rebus2 questus est
de praeteritis. Fieri quaedam ad meliorem spem inclinatio
visa est. 68. Decrevit senatus frequens de meo reditu Ka-
lendis Iuniis, dissentiente nullo, referente L. Ninnio, cuius
in mea causa numquam fides virtusque contremuit. Inter-
cessit Ligus iste nescio qui, additamentum inimicorum meo·
rum. Res erat et causa nostra eo iam loci, ut erigere oculos
et vivere videretur. Quisquis erat, qui aliquam partem in
meo luctu sceleris Clodiani attigisset, quocumque venerat,
quod iudicium cumque subierat, damnabatur= inveniebatur
nemo qui se suffragium de me tulisse confiteretur. Deces-
serat ex Asia frater meus magno squalore, sed multo etiam
maiore maerore. Huic ad urbem venienti tota obviam civitas
cum lacrimis gemituque processeram loquebatur liberius
senatus ε concurrebant equites Romania Piso ille, gener meus,
cui fructum pietatis suae neque ex me neque a populo Romano

