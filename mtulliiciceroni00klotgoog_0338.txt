Μ. Tum! cicnnoNis
Plio P.SES'1'1⁰ ORATIO.

’.ι-...ιυ-

ARGUMENTUM venenis Emeum-oms.

P. Sestius amicissimus familiarissimasque Ciceronis fuit in collegio
tribunorum pL, qui fuerunt P. Lentulo Spinthere Q. Metello Nepote coss.
[anno p. u. c. 6921. obstinate igitur et is sese dediderat in consensum
partis eius, qui dig-nitatem suam M. Tullio restituere gestiebant. Sed
enim P. Clodio repugnante et conspiratam seditiose multitudinem cou-
gregante, ne quis isti ud revocandum Ciceronem daretur effectus, ad di-
micationem usque processum est, ut P. Sestius gravissime et paene le·
taliter vulneratus [vide huius ipsius orationis cap. 37 sq. et Ciceronis ad
Q. fratrem epistolam lib. Π. ep. 3. S. 6.] necessario cogeretur etiam
ipse armatorum manum gladiatoriam, quod Milo iam fecerat, adhibere,
praesidii scilicet gratia: sio enirn potuit effici, ut actionem, quam·pro
Tullio instituerat, obtineret. Postquam tamen Cicero ab exsilio rediit.
accusare de vi P. Clodius Sestium coepit immisso velut principe dela-
tionis M. Albinovano et testimonium dicente P. Vatinio: ut hoc prae·
cipue crimini daret, quod supergressus civilem modum rogationem
suam non aequitate persuaserit, sed armis obtinuerit. Cui opponetur
huius modi a Cicerone defensio per qualitatem speciei duplicis .....
.................... Nam relativum hoc erit, iuste et merito ha·
buisse armatorum praesidia P. Sestium, ut Clodianos impetus ab illa
dimicatione, quam facere coeperat, submoveret.. Illud vero ad com·
pensationem refertur, pro bona causa et rei publicae necessaria, etiam
si armatos habuerit, impunitum esse debere, quum bene meritum de
salute patriae civem restitui vellet omnium favente consensu. Hane
igitur eamdem causam plurimi defenderunt, in quis fuit Q. Hortensius,
M. Crassus, C. Licinius Calvus, partibus inter se distributis, quas in
agendo tuerentur. Itaque Tullius ea peroravit, quae sibi fuerant expli-
canda, nec, ut plerique arbitrati sunt, extra causam vagatus est: quam-
vis enim sciamus ................... multa Ciceronem vel iratum
vel dolentem de passionibus suis ultra paene quam res posceret exag-
gerare solitum, tamen, quod hic prolixa quadam turbulentissimi tem-
poris descriptione multum voluminis occupat, non mediocriter videtur.

