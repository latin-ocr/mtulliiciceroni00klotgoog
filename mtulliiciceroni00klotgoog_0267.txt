260 PRO L. MURENA ORATIO.

iure civili aequitatem reliquerunt, verba ipsa tenuerunt, ut,
quia in alicuius libris exempli causa id nomen invenerant,
putarunt omnes mulieres, quae coemptionem facerent, Gaias
vocari. lam illud mihi quidem mIrum videri solet, tot ho·
mines, tam ingeniosos, per tot annos etiam nunc statuere non
potuisse utrum diem tertium an perendinum, iudicem
an arbitrum, rem an litem dici oporteret. XHL28. ltaque,
nt dixi, dignitas in ista scientia consularis numquam fuit,
quae tota ex rebus fictis commenticiisque constaret, gratia
vero multo etiam minus. Quod enirn omnibus patet et ae-
que promptum est mihi et adversario meo, id esse gratum
nullo pacto potest. Itaque non modo beneficii collocandi
spem, sed etiam illud, quod aliquam diu fuit, uem· consumas,
iam perdidistis. Sapiens existimari nemo potest in ea pru-
dentia, quae neque extra Romam usquam neque Romae re-
bus· prolatis quidquam valet. Peritus ideo haberi nemo potest,
quod in eo, quod sciunt omneS, nullo modo possunt inter
se discrepare. Difficilis autem res ideo non putatur, quod
et perpaucis et minime obscuris litteris continetur. Itaque
si mihi homini vehementer occupato stomachum moveritiS,
triduo me iuris consultum esse profitebor. Etenim quae de
scripto aguntur, scripta sunt omnia, neque tamen quidquam
tam anguste scriptum est, quo ego non possim= Qua na aa
acuon, addere. Quae consuluntur autem, minimo periculo
respondentur. Si id, quod oportet, responderis, idem videare
respondisse, quod Servium sin aliter, etiam controversum
ius nosse et tractare videare. 29. Quapropter non solum
illa gloria militaris vestris formulis atque actionibus ante-
ponenda est, verum etiam dicendi consuetudo longe et mul-
tum isti vestrae exercitationi ad honorem antecellet. Itaque
mihi videntur plerique initio multo hoc maluisse, post, quum
id adsequi non potuissent, istuc potissimum sunt delapsi.
Ut aiunt in Graecis artificibus eos auloedos esse, qui citha-
roedi fieri non potuerint, sic non nullos videmus, qui orato-
res evadere non potuerint, eos ad iuris studium devenire.
Magnus dicendi labor, magna reS, magna dignitas, summa
autem gratia. Etenim a vobis salubritas quaedam, ab iis,
qui dicunt, salus ipsa petitur. Deinde vestra responsa atque

