178 PRO M. MARCELLO ORATIO.

sed paene omnium gentium litteris atque linguis, uec ulla
umquam aetas de tuis laudibus conticescet= sed tamen eius
modi res nescio quo modo etiam quum leguntur, obstrepi
clamore militum videntur et tubarum sono. At vero quum
aliquid clementer, mansuete, iuste, moderate, sapienter fa-
ctum, in iracundia praesertim, quae est inimica consilio, et
in victoria, quae natura insolens et superba est, audimus aut
legimus, quo studio incendimur, non modo in gestis rehum
sed etiam in fictis, ut eos saepe, quos numquam vidimus,
diligamus! 10. Te vero, quem praesentem intuemur, cuius
mentem sensusque et os cernimus, ut, quidquid belli fortuna
reliquum rei publicae fecerit, id esse salvum velis, quibus
laudibus efferemus? quibus studiis prosequemur? qua be-
nevolentia complectemur? ParieteS, medius fidius, ut mihi vi-
detur, huius curiae tibi gratias agere gestiunt, quod brevi

- tempore futura sit illa auctoritas in his maiorum suorum et

suis sedibus. lv. Equidem quum C. Marcelli, viri optimi et
commemorabili pietate praediti lacrimas modo vobiscum vi·
derem, omnium Marcellorum meum pectus memoriam effudit,
quibus tu etiam mortuis M. Marcello conservato dignitatem
suam reddidisti nobilissimamque familiam iam ad· paucos re-
dactam paene ab interitu vindicasti. 11. Hunc tu igitur diem
tuis maximis et innumerabilibus gratulationibus iure antepo-
nes. Haec enim res unius est propria C. Caesaris: ceterae duce
te gestae magnae illae quidem, sed tamen multo magnoque
comitatu. Huius autem rei tu idem es et dux et comes: quae
quidem tanta est, ut si ulla tropaeis et monumentis tuis ad-
latura finem sit aetas — nihil est enim opere aut manu factum,
quod non aliquando conficiat et consumat vetustas -‚ 12. at
haec tua iustitia et lenitas animi florescat cotidie magis, ita ut
quantum tuis operibus diuturnitas detrahet, tantum adferat
laudibus. Et ceteros quidem omnes-victores bellorum civi·
lium iam ante aequitate et misericordia viceras: hodierno
vero die te ipsum vicisti. Vereor ut hoc, quod dicam, per·
inde intelligi possit auditum atque ipse cogitans sentio: ipsam
victoriam vicisse videris, quum ea, quae illa erat adepta,
victis remisisti. Nam quum ipsius victoriae condicione om- 2
nes victi occidissemuS, clementiae tuae iudicio conservati l

