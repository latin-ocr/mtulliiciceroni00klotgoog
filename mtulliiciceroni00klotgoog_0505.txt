210 IN M. Antonium ORATIO PHILIPPICA Ι.

quaedam oblata videbatur-z erecti erant spe libertatis et otii bonorum
animi: constituta res publica putabatur. Sed cito ille simulationem
sustulit suique similis visus est. Habito enim Kalendis Iuniis senatu.
non eum quem antea de re publica sensum nec superiorum dierum
actis consentientem voluntatem ostendit. Nihil deinde ad senatum re-
ferebat: per populum, id est, per infimam corruptamque plebem, eon·
tempta amplissimi ordinis auctoritate, agebat omnia contra senatus con·

auitum, qnod ipse fleri voiuerat, tabulas figebat, civitatem immunitate·- .

que dabat, exsules reducebatz eaque se facere omnia dicebat. ex Iegi-
bus Caesada ant ex eins commentariis. Tum Cicero, desperata pror-
sus Antonio consule libertate, urbem reliquit, in Graeciam iturus, ea
mente, nt Kalendis Ianuariis, qno die Pansa et Hirtius consulatum ini·
turi erant, adesset. Nec tamen iter illud absolvit. Nam Leucopetrae
adversa tempestate detentus, ab iis, qui ab urbe venerant, et contionem
accepit Antonii, quam valde probavit, et alia cognovit, unde revertendi
eonsilium cepit. Post reversionem e via languens, in senatum, qui Ka-
lendis Sept„ ut Phil. V. legitur, in aede Concordiae habebatur, nou
venit. Quo graviter commotus Antonius, fabros se missurum et domum
eius disturbaturum audiente senatu dixit. Postridie, id est, lv. No-

nas Sept„ Cicero iu senatum venit absente Antonio et hauc, quac ·

infra legitur, craionem habuit.

1. 1. Ante quam de re publica, patres conscripti, dicam
ea, quae dicenda hoc tempore arbitror, exponam vobis bre-
viter consilium et protectionis et reversionis meae. Ego quum
sperarem aliquando ad vestrum consilium auctoritatemque 1
rem publicam esse revocatam, manendum mihi statuebam ξ
quasi in vigilia quadam consulari ac senatoria. Nec vero
usquam discedebam nec a re publica deiiciebam oculos ex
eo die, quo in aedem Telluris convocati sumus, Iu quo tem· χ
, plo, quantum in me fuit, ieci fundamenta pacis Atheniensium· l
que renovavi vetus exemplum: Graecum etiam verbum usur-
pavi, quo tum in sedandIs discordiis usa erat civitas illa at-
que omnem memoriam discordiarum oblivione sempiterna
delendam censui. 2. Praeclara tum oratio M. Antonii, egre-
gia etiam voluntas* pax denique per eum et per liberos eius
cum praestantissimis civibus confirmata est. Atque his prin-
cipiis reliqua consentiebant. Ad deliberationes eas, quas
habebat domi de re publica, principes civitatis adhibebat:
ad hunc ordinem res optimas deserebat ε nihil tum nisi quod }
erat notum omnibus in C: Caesaris commentariis reperieba-
tur= summa constantia ad ea, quae quaesita erant, responde·

