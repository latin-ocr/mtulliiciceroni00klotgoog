54 PRO P. SESTIO ORATIO.

toque coniuncta atque communia , hoc unum habet proprium,
ut ex urbe expulerit, relegarit, non dico equitem Romanum,
non ornatissimum atque optimum virum, nen amicissimum
rei publicae civem, non- illo ipso tempore uua cum senatu
etcum bonis omnibus casum amici reique publicae lugentem,
sed civem Romanum sine ullo iudicio ut edicto ex patria con-
sul eiecerit. 30. Nihil acerbius socii et Latini ferre soliti sunt
quam se, id quod perraro accidit, ex urbe exite a consu
libus iuberi. Atque illis tum crat reditus in suas civitates,
ad suos Lares familiares et ιιι illo communi incommodo nulla
in quemquam propria ignominia nominatim cadebat. Hoc
vero quid est? exterminabit cives Romanos edicto consul
a suis dis penatibus? expellet ex patria? deliget quem volet,
damnabit atque eiiciet nominatim? Hic, si umquam vos eos,
qui nunc estis, iu re publica‘fore putasset, si denique ima-
ginem iudiciorum aut simulacrum aliquod futurum in civitate
reliquum credidisset, umquam ausus esset senatum de re
publica tollere, equitum Romanorum preces aspernari, ci-
vium denique omnium novis et inauditis edictis ius liberta-
temque perverteret 31. Etsi me attentissimis animis, summa
cum benignitate audine, iudices, tamen vereor ne quis ve·
strum forte miretur quid haec mea oratio tam longa aut tam
alte repetita velit aut quid ad P. Sestii causam eorum, qui
ante huius tribunatum rem publicam vexarunt, delicta per-
tineant: mihi autem hoc propositum est, ostendere omnia
consilia P. Sestii mentemque totius tribunatus hanc fuisse,
ut adflictae et perditae, rei publicae quantum posset mede·
retur. Ac si in exponendis vulneribus illis de me ipso plura
dicere videbor, ignoscitote! Nam et illam meam cladem vos
et omnes boni maximum esse rei publicae vulnus iudicastis
et P. Sestius est reus non suc, sed meo nomine, qui quum
omnem vim sui tribunatus in mea salute consumpserit, ne-
cesse est meam causam praeteriti temporis cum huius prae·
senti defensione esse coniunctam.

XIV. 32.. Erat igitur in luctu senatus· squalebat civitas
publico consilio veste mutata. nullum erat Italiae munici-
pium, nulla colonia, nulla praefectura, nulla Romae societas
vectigalium, nullum collegium aut concilium aut omnino ali·

