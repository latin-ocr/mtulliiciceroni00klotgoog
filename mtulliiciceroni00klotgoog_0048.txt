cAP.45—47. s. 130—137. 37

lati argenti, quid stragulae vestis, quid pictarum tabularum,
quid signorum, quid marmoris apud illum putatis esse?
Tantum scilicet, quantum e multis splendidisque familiis in
turba et rapinis coacervari una in domo potuit. Familiam
vero quantam et quam variis curn artificiis habeat quid ego
dicam? 134. Mitto hasce artes vulgareS, coquos, pistores,
lecticariosa animi et aurium causa tot homines habet, ut co·
tidiano cantu vocum et nervorum et tibiarum nocturnisque
conviviis tota vicinitas personet. In hac vita, iudiceS, quos
sumptus cotidianoS, quas effusiones fieri putatis? quae vero
convivia? honesta, credo, in eius modi dom0, si domus haec
habenda est potius quam officina nequitiae et deversorium
flagitiorum omnium. 135. Ipse vero quemadmodum com·
posito et delibuto capillo passim per forum volitet cum
magna caterva togatorum videtiS‚ iudices, [et una videtis]
ut omnes despiciat, ut hominem prae se neminem putet, ut
se solum beatum, solum potentem putet. Quae vero efficiat
et quae conetur, si velim commemorare, vereor, iudiceS, ne
quis imperitior existimet me causam nobilitatis victoriamque
voluisse laedere. Tametsi meo iure possum, si quid in
hac parte mihi non placeat vituperare. Non enim vereor ne
quis alienum me animum habuisse a causa nobilitatis existi-
met. XLV11. 136. Sciunt ii, qui me norunt, me pro illa te-
nui infirmaque parte, postea quam id quod maxime volui
fieri non potuit ut componeretur, id maxime defendisse, ut
ii vincerent, qui vicerunt. Quis enim erat, qui non videret
humilitatem cum dignitate de amplitudine contendere? quo
in certamine perditi civis erat non se ad eos iungere, quibus
incolumibus et domi dignitas et soris auctoritas retineretur.
Quae perfecta esse et suum cuique honorem et gradum red-
ditum gaudem iudiceS‚ vehementerque laetor, eaque omnia
deorum voluntate, studio populi Romani, consilio et impe-
rio etrelicitate L. Sullae gesta -esse intelligo. 137. Quod
animadversum est in eoS‚ qui contra omni ratione pugna-
runt, 'non debeo reprehendere: quod viris fortibUS, quorum
opera eximia in rebus gerendis exstitit, honos habitus est,
laudo. Quae ut fierent, idcirco pugnatum esse arbitror me·
que in eo studio partium fuisse confiteor. Sin autem id

