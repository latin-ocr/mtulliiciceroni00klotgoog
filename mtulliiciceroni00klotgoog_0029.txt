18 PRO SEX. ROSCIO AMERINO ORATIO.

duobus adolescentibus filiis isset, inventurn esse mane iu·
gulatum. Quum neque servus quisquam reperiretur neque
liber ad quem ea suspicio pertineret, id aetatis autem duo
filii propter cubantes ne sensisse quidem se dicerent, no-
mina filiorum de parricidio delata sunt. Quid poterat tam
esse suspiciosum ’ἒ Neutrumne sensisse? Ausum autem esse
quemquam, se in id conclave committere, eo potissimum
tempore, quum ibidem essent duo adolescentes filii, qui et
sentire et defendere facile possent? 65. Erat porro nemo
in quem ea suspicio conveniret. Tamen quum planum iu-
dicibus esset factum aperto ostio dormientes eos repertos
esse, iudicio absoluti adolescentes et suspicione omni libe-
rati sunt. Nemo enim putabat quemquam esse qui, quum
omnia divina atque humana iura scelere nefario polluisset,
somnum statim capere potuisset, propterea quod, qui tan-
tum facinus commiserunt, non modo sine cura quiescere,
sed ne spirare quidem sine metu possunt.

xxiv. 66. Videtisne quos nobis poetae tradiderunt
patris ulciscendi causa supplicium de matre sumpsisse,
quum praesertim deorum immortalium iussis atque oraculis
id fecisse dicantur, tamen ut eos agitent Furiae neque con-
sistere usquam patiantur, quod ne pii quidem sine scelere
esse potuerunt? Sic se res habet, iudices. Magnam vim,
mag-nam necessitatem, magnam possidet religionem pater-
nus maternusque sanguisz ex quo si qua macula concepta
est, non modo elui non potest, verum usque eo permanat ,
ad animum, ut summus furor atque amentia consequatur.
67. Nolite enim putare, quemadmodum in fabulis saepe nu-
mero videtis, eoS, qui aliquid impie scelerateque commise-
rint, agitari et perterreri Furiarum taedis ardentibus. Sua
quemque fraus et suus terror maxime vexat: suum quem· ⁴
que scelus agitat amentiaque adficit: suae malae cogitationes
conscientiaeque animi terrent. Haec sunt impiis adsiduae
domesticaeque Furiae, quae dies noctesque parentum poe· ,
nas a consceleratissimis siffis repetant. 68. Haec magnitudo
maleficii facit, ut, nisi paene manifestum parricidium prq-
l'eratur, credibile non sit3 nisi turpis adolescentia, nisi omm-
bus flagitiis vita inquinata, nisi sumptus effusi cum probro

 

