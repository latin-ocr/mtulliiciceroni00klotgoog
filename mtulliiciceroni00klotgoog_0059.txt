48 ΙΝ Ω. CAECILIUM DIVINATIO.

nis esse praepositum. Non ita est: sed unius cuiusque tem-
poris, taletudinis, facultatis ad agendum ducta ratio est.
Mea l'uit semper haec in hac re voluntas et sententia, quem·
vis ut hoc mallem de iis, qui essent idonei, suscipere quam
me, me ut mallem quam neminem.

V. 17. Reliquum est iam ut illud quaeramus, quum
hoc constet, Siculos a me petisse, ecquid hanc rem apud
vos animosque vestros valere oporteat, ecquid auctoritatis
apud vos in suo iure repetundo socii populi Romani, suppli·
ces vestri, habere debeant. De quo quid ego plura comme-
morem? quasi vero dubium sit quin tota lex de pecuniis re·
petundis sociorum causa constituta sit. 18. Nam civibus
quum sunt ereptae pecuniae, civili sere actione et privato
iure repetuntur: haec iex socialis est, hoc ius nationum ex-
terarum est, hanc habent arcem minus aliquanto nunc qui-
d'em munitam quam antea, verum tamen, si qua reliqua spes
est, quae sociorum animos consolari possit, ea tota in hac
lege posita est= cuius legis non modo a ‘populo Romano,
sed etiam ab ultimis nationibus iam pridem severi custodes
requiruntur. 19. Quis ergo est qui neget oportere eorum
arbitratu lege agi, quorum causa lex sit constituta? Sicilia
tota si una voce loqueretur, hoc diceret: Quod auri, quod
argenti, quod ornamentorum in meis urbibus, sedibus, de·
lubriS, quod in una quaque re beneficio senati populique
Romani iuris habui, id mihi tu, C. Verres, eripuisti atque
abstulisti= quo nomine abs te sestertium miliens ex lege re-
peto. Si universa, ut dixi, provincia loqui posset, hac voce
uteretur= quoniam id non poterat, harum rerum actorem,
quem idoneum esse arbitrata est, ipsa delegit. 20. ln eius
modi re quisquam tam impudens reperietur qui ad alienam
causam invitis iis, quorum negotium est} accedere aut aspi-
rare audeat? VI. Si tibi, Q. Caecili, hoc Siculi dicerent:
Te non novimus, nescimus qui εἰε, numquam te antea vidi-
muS, sine nos per eum nostras fortunas defendere, cuius

· fides est nobis cognita, nonne id dicerent, quod cuivis pro-

bare deberent? Nunc hoc dicunt, utrumque se nosse= alte·
rum se cupere defensorem esse fortunarum suarum, alterum
plane nolle. 21. Cur nolint, etiamsi taceant, satis dicunt.

 

