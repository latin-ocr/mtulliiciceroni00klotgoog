64 ΙΝ C. VERREM AcT. 11. LIB. lv.

bis proponam: vos eam suo, non nominis pondere penditote.
Genus ipsum prius cognoscite, iudices: deinde fortasse non
magno opere quaeretis quo id nomine appellandum putetis.
Nego in Sicilia tota, tam locupleti, tam vetere provincia, tot
oppidis, tot familiis tam copiosis, ullum argenteum vas, ullum
Corinthium aut Deliacum fuisse, ullam gemmam aut marga-
ritam, quidquam ex auro aut ebore factum, signum ullum
aeneum, marmoreum, eburneum, nego ullam ’ picturam neque
in tabula neque in textili quin conquisierit, inspexerit, quod
placitum sit abstulerit. 2. Magnum videor dicere= attendite
etiam quem ad modum dicam. Non enim verbi neque cri-

minis augendi causa complector omnia· quum dico nihil
istum eius modi rerum in tota provincia reliquisse, Latine
me scitote, non accusatorie loqui. Etiam planius. nihil in
aedibus cuiusquam, ne in oppidis quidem= nihil in locis com-
munibus, ne in fanis quidem= nihil apud Siculum, nihil apud
civem Romanum, denique nihil istum quod ad oculos ani·
mumque acciderit neque privati neque publici, neque pro·
rani neque sacri tota in Sicilia reliquisse.

3. Unde igitur potius incipiam quam ab ea civitate,
quae tibi una in amore atque in deliciis fuir? aut ex quo po-
tius numero quam ex ipsis laudatoribus tuis? Facilius enim
perspicietur qualis apud eos fueris, qui te oderunt, qui ac-
cusant, qui persequuntur, quum apud tuos MamertInos in-
veniare improbissima ratione esse praedatus. 11. C. Heius
- est Mamertinus -- omnes hoc mihi qui Messanam acces
serunt facile concedunt — omnibus rebus illa in civitate
ornatissimus. Huius domus est vel optima Messanae, notis-
sima quidem certe et nostris hominibus apertissima maxime·
que hospitalis. -Ea domus ante istius adventum ornata sic
ruit, ut urbi quoque esset ornamento. Nam ipsa Messana,
quae situ, moenibus portuque ornata est, ab iis rebuS, qui-
bus iste delectatur, sane vacua atque nuda est. 4. Erat
apud Heium sacrarium magna cum dignitate in aedibuS, a
maioribus traditum, perantiquum, in quo signa pulcherrima.
quattuor, summo artifici0, summa nobilitate, quae non modo
istum hominem ingeniosum et intelligentem, verum etiam
quemvis nostrum, quos iste idiotas appellat, delectare pos·

