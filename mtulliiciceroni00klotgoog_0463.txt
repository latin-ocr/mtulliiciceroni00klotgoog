168 PRO T. ANNIO MILONE ORATIO.

stri magnitudo neque sol ille nec caeli signorumque motus
nec vicissitudines rerum atque ordines movent neque, id
quod maximum est, maiorum sapientia, qni sacra, qui caeri-
monias , qui auspicia et ipsi sanctissime coluerunt et nobis
suis posteris prodiderunt. XXXI. 84. Est, est profecto illa
vis, neque in his corporibus atque in hac imbecillitate nostra
inest quiddam quod vigeat et sentiat, et non inest in hoc
tanto naturae tam praeclaro motu. Nisi rorte idcirco non
putant, quia non apparet nee cernitur, proinde quasi nostram
,ipsam mentem, qua sapimus, qua providemus, qua haec ipsa
agimus ac dicimus, videre aut plane qualis aut ubi sit sentire
possimus. Ea vis igitur ipsa, quae saepe incredibiles huic
urbi felicitates atque opes attulit, illam pernicie‘in exstinxit ac
sustulit, cui primum mentem iniecit, ut vi irritare ferroque
lacessere fortissimum virum auderet vincereturque ab eo,
quem si vicisset, habiturus esset impunitatem et licentiam
sempiternam. 85. Non est humano consilio, ne mediocri
quidem , iudices , deorum immortalium eura res illa perfecta.
Religiones mehercule ipsae, quae illam beluam eadere vide·
runt, commosse se videntur et ius in illo suum retinuisse.
Vos enim iam, Albani tumuli atque luci, vos, inquam, im-
ploro atque obtestor, vosque, Albanorum obrutae arae, sacro·
rum populi Romani sociae et aequales, quae ille praeceps
amentia caesis prostratisque sanctissimis lucis substructio-
num insanis molibus oppresserat· vestrae tum, arae, vestrae
religiones viguerunt, vestra vis valuit, quam ille omni scelere
pollueratz tuque ex tuo edito monte, Latiaris sancte lupp r,

cuius ille lacus, nemora finesque saepe omni nefario stup · .

et scelere macularat, aliquando ad eum poeniendum oculos
apennistie vobis illae, vobis vestro in conspectu serae, sed
iustae tamen et debitae poenae solutae sunt. 86. Nisi forte
hoc etiam casu tactum esse dicemus, ut ante ipsum sacrarium
Bonae deae, quod est in fundo Τ. Sestii Galli, in primis ho·
nesti et ornati adolescentis, ante ipsam, inquam, Bonam deam,
quum proelium commisisset, primum illud vulnus acciperet,
quo taeterrimam mortem obiret, utnon absolutus iudicio illo
nefario videretur, sed ad hanc insignem poenam reservatus.
XXXII. Nec vero non eadem ira deorum hanc eius satellitibus

